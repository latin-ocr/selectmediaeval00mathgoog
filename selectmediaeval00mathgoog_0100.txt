run nouansraurnu Pleuron. 95

THE courum Ar DOLE (1162).

[Saxo Grammaticus; edited by Holder, p. 538 sq]

CLVIII. Post hec Octavianus, vocato consilio, quam
justis suffragia 111 adipiscendo sacerdocio usus fuerit,
loquacius quam verius astruere conabatur3 Rodlandum
vero honorem, quem oblatum repudiasset, vetitum occu-
passe, seque causam suam generali pontificum cognicioni
inspiciendam prebente, illum impietatis consciencia
canonice discrecionis judicium formidare. Preterea ad
conciliandos sibi pontificum animos eorum dignitatem
benignis decretorum sancionibus adornavit, haud prius
Romanam ad sedem provocandum constituere, quam si
lis ipsorum* pronunciacione finiri non posset. Finiente
ec, Cesar provinciarum reges hujus controversie finiende
gracia ad colloquiunt a se invitatos dicebat, eorum pen-
tencie repugnare nefas ducturo. Quos ideo non adesse,
quod in Romani imperatoris injuriam Rome pontificem
creare cupiant, aliene civitatis jus suis suffragiis ammini-
strare conantes Post hec Regnaldus, Colonie urbis
antistes religionis causam dicere adorsus, quanto injurie
pondere Romani imperatoris equitatem provincialium
regum temeritas attentaret, argumentando demonstrare
pergebat. Nam si controversiam in eorum civitatibus
de pontificatu ortam Cesar suis suffragiis finire vellet,
haud dubie id gravium injuriarum loco ducerent, curn
ipsi simile in urbe Roma perpetrare conentur. Quam
assercionenr 111111 valido racionis presidio subnixam puta·
vit, ut nunc Latialiter, nunc Gallice Germaniaeque
fando, ternis accionem vocibus iteraret. Sed quantum
hac oracione gentis sue favorum illexit, tantum nostre
suffragia deturbavit.

 

